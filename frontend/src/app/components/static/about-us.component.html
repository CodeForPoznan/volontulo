<div class="container my-5">
  <h1 class="my-3">O nas</h1>
  <div>
    <div class="paragraph">
      Lubisz nowe wyzwania? Chcesz pomagać innym? Zależy Ci na rozwoju? Szukasz wolontariuszy?
      Jeśli choć na jedno z tych pytań opowiedziałeś/aś twierdząco wolontariat to odpowiedź dla Ciebie! Zgłoś się do
      Poznańskiego Centrum Wolontariatu prowadzonego przez Wielkopolską Radę Koordynacyjną Związek Organizacji
      Pozarządowych. Naszym celem jest pomoc we wzajemnym odnalezieniu się ludzi, którzy chcą realizować się jako
      wolontariusze/szki oraz organizacji i instytucji, które takich osób poszukują.
    </div>

    <div class="paragraph my-3">
      Wolontariat to niesamowita okazja do zdobycia nowych doświadczeń, rozwoju swoich
      umiejętności i kompetencji, poznania innych ludzi. To także świadomość, że to co robisz ma sens!
    </div>

    <h3 class="my-3">Kim jesteśmy?</h3>

    <div class="paragraph my-3">
      Wielkopolska Rada Koordynacyjna Związek Organizacji Pozarządowych jest dobrowolnym
      związkiem organizacji pozarządowych, który został utworzony w 1990 roku z inicjatywy kilkudziesięciu organizacji
      społecznych. Dziś jesteśmy największym związkiem w Wielkopolsce i zrzeszamy ponad 200 fundacji i stowarzyszeń
      z całego regionu. Poprzez swoją działalność kształcimy proobywatelskie i proaktywne postawy mieszkańców i
      mieszkanek Wielkopolski. Jako lider ruchu obywatelskiego w regionie inspirujemy do działań w obszarze
      „małych ojczyzn”. Uwrażliwiamy na potrzeby i problemy innych. Edukujemy, doradzamy, animujemy, wspieramy zarówno
      grupy formalne jak i nieformalne oraz niezrzeszonych aktywistów…
    </div>

    <div class="paragraph my-3">
      Od lat działamy na rzecz:
      <ul>
        <li>wzmocnienia postaw obywatelskich,</li>
        <li>inicjowania i pomocy w uruchomieniu nowych społecznych inicjatyw,</li>
        <li>animowania wolontariatu,</li>
        <li>współpracy międzynarodowej i wymiany doświadczeń związanych z funkcjonowaniem sektora obywatelskiego.</li>
      </ul>
    </div>

    <div class="paragraph my-3">
      W swoim działaniu kierujemy się wzajemnym wsparciem, partnerstwem, otwartą komunikacją, zaufaniem.
    </div>

    <div class="paragraph my-3">
      Od 2012 roku należymy do Ogólnopolskiej Sieci Centrów Wolontariatu i prowadzimy w
      Wielkopolsce Regionalne Centrum Wolontariatu koordynujące sieć 17 Lokalnych Centrów Wolontariatu.
      Jeśli chcesz założyć Lokalne Centrum Wolontariatu w swojej miejscowości, również zgłoś się do nas.
      Przygotujemy Ciebie i Twoją organizację.
    </div>

    <div class="paragraph my-3">
      W Poznaniu znajdziesz nas na ul. Bukowskiej 27/29, gdzie prowadzimy Poznańskie Centrum
      Wolontariatu i pomagamy łączyć wolontariuszy z organizatorami wolontariatu.
    </div>

    <div class="paragraph my-3">
      Więcej informacji o nas znajdziesz na <a href="http://www.wrk.org.pl">www.wrk.org.pl</a>.
    </div>
  </div>
</div>
